# نیکاس چیه ؟

این روز ها نوشتن مطالب مختلف در اینترنت توسط هر فردی انجام میشه. همه ما وبلاگ داریم ، وب سایت های مختلف داریم که خدماتی رو به بقیه ارائه میدن یا دانسته ها و مطالب جذاب رو در اختیار باقی مردم میذاریم.

قسمت بزرگی از این کار شامل دریافت بازخورد های مختلف از خواننده هامون میشه. یعنی نظرات اون ها !!! یه زمانی همه سراغ پلتفرم های رایج مانند بلاگفا می رفتیم. بعدش وردپرس ( گرچه هنوز هم وردپرس محبوبه ) اما دسته جدیدی از وبلاگ ها هستن که هرچه بیشتر با تکنولوژی روز ادغام شدن و کارها رو برای ما ساده کردن.

برای مثال ما Github Pages رو داریم و برای داشتن یک وبلاگ ساده و سریع کافیه فایل های اون رو در قالب یک ریپازیتوری به گیتهاب بدیم و بذاریم باقی کارها رو خودش انجام بده. درسته کارها ساده شده ولی اون بخش مهمی که ازش صحبت کردیم چی شد ؟ نظرات کجا رفت ؟

در حال حاضر راه های زیادی برای رفع این مشکل وجود داره ولی با مسائل زیر مواجه خواهید شد :

- تحریم / فیلتر
- عدم پشتیبانی از زبان فارسی
- سنگین بودن کتابخانه
- ...

نیکاس اینجا است تا مشکلات وبلاگ ها و سایت های پارسی زبان رو حل کنه ☺
